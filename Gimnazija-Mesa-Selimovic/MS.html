		
		<div id = "tekst">
			<h1>Meša Selimović</h1>
		
		<p>
		   Meša Selimović je rodjen 26. aprila 1910. godine u Tuzli. U rodnom gradu završio je osnovnu školu i gimnaziju. 1930. upisao se na studijsku grupu 
		   srpskohrvatski jezik i jugoslovenska književnost Filozofskog fakulteta u Beogradu. Nakon završenih studija na Filozofskom fakultetu u Beogradu, 
		   do početka Drugog svjetskog rata, radio je kao profesor gimnazije u rodnom gradu. Zatvoren 1942., a 1943. našao se na slobodnoj teritoriji. 
		   Učestvovao je do kraja rata u borbi protiv okupatora.
		</p>
		
		
		<img src = "http://www.radiosarajevo.ba/images/stories/Matromahala%20dogadjaji/mesa_selimovic.jpg" alt = "Mesa" height="380" width="640">
		
		<p>
		Poslije rata je jedno vrijeme radio kao univerzitetski nastavnik u Sarajevu. Potom obavlja niz visokih dužnosti u kulturi 
		(bio je direktor Bosna-filma, direktor Narodnog pozorišta i, konačno, glavni i odgovorni urednik u izdavačkom preduzecu "Svjetlost" u Sarajevu).
		Zbog prigušenog sukoba sa tadašnjim političkim rukovodstvom u BiH, manifestovanog pojedinačnim gestovima, izjavama i natpisima, napušta Sarajevo 
		i prelazi u Beograd. Nastavlja sa objavljivanjem svojih djela. Bio je prozaist raznovrsne tematske i žanrovske orijentacije. 
		Počeo je sa književnim radom relativno kasno, prozom sa ratnom tematikom, da bi potom svoj literarni rad usredsredio na refleksiju i univerzalne teme: 
		čovjek, njegova egzistencija i sudbina.
		</p>
		
		<h3> Njegov književni opus obuhvata pripovijetke:</h3>
			<ul class ="a">
					<li>"Prva četa" (1950)</li>
					<li>"Tuđa zemlja" (1957)</li>
			</ul>
		<h3>romane:</h3>
			<ul class ="a">
					<li>"Tišine" (1961)</li>
					<li>"Magla i mjesečina" (1965)</li>
					<li>"Derviš i smrt" (1966)</li>
					<li>"Tvrđava" (1970)</li>
					<li>"Ostrvo" (1974)</li>
			</ul>
		<h3>studije i eseje:</h3>
			<ul class ="a">
					<li>"Eseji i ogledi" (1966)</li>
					<li>"Za i protiv Vuka" (1967)</li>
			</ul>
			
		<p>
		Njegov autobiografski spis "Sjećanja" (1957) govori o piščevom životu, književnom radu i nekim književnim i kulturnim događajima i ličnostima.
		</p>
		
		<p>
		Puni uspjeh postigao je romanom "Derviš i smrt" (1966). Ovaj roman je osvojio sve značajnije domaće književne nagrade. Slijedi, takođe, 
		značajan roman "Tvrđava" (1970). Ova djela prevode se i objavljuju i u drugim zemljama. Selimović je umro u Beogradu, 1982. godine.
		</p>
		</div>