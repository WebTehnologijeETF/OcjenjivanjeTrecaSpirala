		
		<div id = "tekst">
			<h1>115 godina gimnazije</h1>
			<p>Velika gimnazija u Tuzli osnovana je septembra 1899. godine, odlukom Gradskog vijeća Tuzla. 
			Svečano otvaranje se desilo 12. sebtembra 1899. Školovanje je trajalo 8 godina. U prvoj godini je bilo svega 9 profesora. 
			Taksa za upis u školu iznosila je 4 krune.</p>
			
			<img src = "http://www.gmstz.stud.ba/slike/stara_zgrada.jpg" alt = "Gimnazija" height="380" width="640">
			
			<p>Generacije njenih studenata i profesora u ovom stoljeću bili su svjedoci i učesnici više političkih, privrednih, 
			naučnih i društvenih promjena nego što ih je bilo u ma kojem drugom periodu historije.</p>
			
			<p>Prvo stoljeće gimnazije u Tuzli je vremenski period u kojem su stvarali Thomas Edison, Nikola Tesla, 
			Albert Einstein, Alexander Flemming, Wilhelm Conrad Roentgen, Pierre i Marie Curie i mnogi drugi naučnici. Pronađena je sijalica, rendgen aparat, 
			atomska energija, radio i TV, penicilin, proizvedene su svemirske rakete, kompjuteri i internet.</p>
			
			<p>U XX. stoljecu - prvom stoljeću gimnazije u Tuzli, nastala su djela velikana kao kao što su: Jean Paul Sartre, Sigmund Freud, Ernest Hemingway, 
			Charlie Chaplin, Walt Disney, Gabriel Garcia Marquez, Steven Spielberg, Pablo Picasso...ali i Meša Selimović, Ismet Mujezinović, Derviš Sušić, Franjo Leder.
			</p>
			
			<img src = "http://www.gmstz.stud.ba/slike/leder2.jpg" alt = "Gimnazija">
			
			<p>
			Tuzlanska gimnazija je uvijek išla u korak sa opštim napretkom i imala učenike koji su svojim radom i djelima u različitim oblastima stvaralaštva postigli velike 
			rezultate, ne samo bosanskohercegovačkog, nego i svjetskog nivoa. Gimnazija je, u skladu sa tradicijom Bosne i Hercegovine i grada Tuzle, obzirom na različita 
			'vremena i običaje' kroz koja je prolazila, uvijek uspijevala odgajati djecu u duhu dobrote i očuvanja osnovnih ljudskih vrlina.
			</p>
			
			<img src = "http://www.gmstz.stud.ba/slike/razred.jpg" alt = "Razred" width = "640">
			
			<p>
			Nekoliko godina prije njenog osnivanja povukla se Osmanlijska imperija i ustupila Bosnu i Hercegovinu Austro-Ugarskoj monarhiji. 
			Na jednoj fotografiji Gradskog vijeca Tuzle iz tog perioda, vidimo 'gradske oce' svih bosanskih nacionalnosti, ali i Austrijance, 
			Madjare, Slovake... u austrougarskim uniform action="demo_form.asp"ama. Austro-Ugarska je dolaskom na vlast zadržala zatečene agrarne odnose, 
			ali i uspostavila novi sistem državne administracije, projektovala svoj način obnove i razvoja zemlje, razvoja industrije, 
			zdravstva, a naročito školstva. Prvi direktor Gimnazije bio je austrougarski oficir. 
			Tuzla je dobila gimnaziju po uzoru na postojece gimnazije širom ove evropske imperije. Gimnazija u Tuzli bila je, u to doba, 
			najviša školska ustanova u sjeveroistocnoj Bosni. Godine 1905. izgradjena je prelijepa zgrada Gimnazije, a juna 1907. godine, 
			na prvu gimnazijsku maturu izašlo je 17 ucenika.
			</p>
			
			<p>
			Prve godine rada Gimnazije u Tuzli, bile su i godine sukoba interesa na Balkanu izmedju dvije velike dinastičke imperije: Rusije i Austro-Ugarske. 
			U vrijeme kada je njihovo rivalstvo doživjelo kulminaciju, koja je neizdrživo vodila u rat, austrougarski prijestolonasljednik Franjo Ferdinand posjetio
			je Bosnu i Hercegovinu. Ocekivalo se da ce prijestolonasljednik tokom juna 1914. godine boraviti i u Tuzli. Tuzlanska vlast i trgovci na brzinu izgradiše
			prema austrijskom projektu lijepu zgradu u kojoj ce boraviti budući car. Narod je zgradi dao ime Barok. Franjo Ferdinand nikad nije stigao u Tuzlu. 
			On i njegova supruga bili su žrtve atentata u Sarajevu, što je bio neposredan povod za izbijanje 1. svjetskog rata. Rat velikih sila uzeo je svoje žrtve
			i medju Tuzlacima. Evropi je dugo trebalo da dostigne nivo ekonomske stabilnosti od prije 1. svjetskog rata i kada se činilo da je u tome uspjela,
			nastupila je ekonomska kriza, a sa njom i fašizam. Drugi svjetski rat bio je još strašniji od prvog. Tokom 2. svjetskog rata mnogi učenici i profesori 
			tuzlanske gimnazije su učestvovali u oslobodilačkoj antifašističkoj borbi. Mnogi su u pobjedu nad fašizmom ugradili i svoje živote. 
			</p>
			
			<img src = "http://www.gmstz.stud.ba/slike/mesa.jpg" alt = "Razred">
			
			<p>
			U poslijeratnom periodu došlo je do razmaha obnove i razvoja zemlje u svim segmentima života i rada. Poslijeratni razvoj sistema obrazovanja rezultirao 
			je osnivanje velikog broja predškolskih i školskih ustanova. Uz postojeće, osnovane su nove osnovne i srednje škole, otvorene su i više škole i fakulteti, 
			što je, izmedju ostalog, dovelo do osnivanja Univerziteta u Tuzli. Nekadašnji učenici i profesori tuzlanske gimnazije danas su istaknuti predavači na
			Univerzitetu u Tuzli. I ne samo u Tuzli. Nekadašnji tuzlanski studenti su i profesori na univerzitetima širom Bosne i Hercegovine, Evrope i svijeta.
			Mnoge građevine važne za historiju arhitekture Tuzle, srušene su zbog oštecenja nastalih radi slijeganja tla prouzrokovanog nekontroliranom eksploatacijom 
			sonih ležista ispod grada. Dogodilo se to i sa jednom od najljepših, sa zgradom Gimnazije. Zgrada je bila toliko oštecena, da je morala biti iseljena 
			1961. godine. Od oktobra 1961. do oktobra 1968. godine ucenici su nastavu pohadjali u zgradi Klostera. Zbog slijeganja i zgrada Klostera je kasnije srušena. 
			Prvog oktobra 1968. godine svecano je otvorena nova zgrada Gimnazije - ova u kojoj se nastava odvijala i danas. Od maja 1989. godine Gimnazija u
			Tuzli nosi ime svog nekadašnjeg učenika i profesora, velikog književnika Meše Selimovića. Bosna i Hercegovina je 1992., godine bila izložena agresiji 
			Jugoslavije. Tokom 1992. godine učionice gimnazije poslužile su za smještaj prognanih. Nekadašnji tuzlanski gimnazijalci i profesori ponovno su učestvovali 
			u jednom odbrambenom i antifašističkom ratu. Mnogi su dali i svoje živote za slobodu Bosne i Hercegovine.
			</p>
			
			<img src = "http://www.gmstz.stud.ba/slike/mesa_bista.jpg" alt = "Razred">
			
			<p>
			Tuzlanska gimnazija preživjela je i ovaj rat. I pored svih strahota, neprekidnog granatiranja Tuzle, njene troipogodišnje opsade, nestašice električne 
			struje, grijanja, hrane, i pored svega, tokom rata nije izgubljena ni jedna školska godina. Ostat ce za pamćenje časovi u podrumu, učenje u mraku, 
			ali i odlazak naših najboljih ucenika na velika svjetska nadmetanja u znanju. Ucenici tuzlanske gimnazije učestvovali su ratne 1995. godine na 
			takmičenju iz matematike u Kanadi i 1997. godine u Argentini. 1998. godine tri su ucenika naše gimnazije osvojila drugo, trece i četvrto mjesto na
			Svjetskom prvenstvu iz matematike, održanom u Tajvanu. Iako hendikepirana teškim ratom, Gimnazija 'Meša Selimović' nije izgubila korak u trci za znanjem. 
			Nove generacije učenika iz rata nisu izašle obeshrabrene i demoralizirane, naprotiv, ratne teškoće u njima su budile novu snagu i želju za dokazivanjem. 
			Gimnazija u Tuzli je ušla u svoje drugo stoljeće. U proteklih stotinu godina ona je dala čitavu plejadu učenika i profesora - istaknutih naučnika, 
			književnika, slikara, dramskih umjetnika, publicista, sportista i političara, koji su obilježili vrijeme u kojem su živjeli. Oni su uzor generacijama,
			koje danas vrijedno rade i koje ce tek napustiti klupe ove gimnazije. To su generacije koje ce graditi svoju budućnost, budućnost države i svijetlu 
			tradiciju ove prestižne škole učiniti još svjetlijom.
			</p>
			
		</div>
	
		
